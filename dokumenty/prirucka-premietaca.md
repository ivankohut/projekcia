# Príručka člena premietacieho tímu

## Služba a rozpis služieb

Jedna služba trvá týždeň, začína pondelkom a končí nedeľou, ktorej dátum je uvedený v rozpise služieb. Rozpisy sú vytvárané na tri mesiace. Na vytvorenie
rozpisu je potrebné, aby každý člen tímu dodal zoznam nedieľ, počas ktorých nemôže premietať.

Ak v priebehu platnosti rozpisu premietač zistí, že nemôže vykonať svoju službu, tak si musí zabezpečiť náhradu (iný člen premietacieho tímu alebo niekto iný,
napr. rodinný príslušník, v krajnom prípade sa nejak dohodnúť so slúžiacimi (lebo väčšina štandardne premietaných materiálov existuje aj v hmotnej podobe –
spevníky, Biblia, oznamy)).

Služby poskytované projekciou sú uvedené na zborovej webovej stránke, zhrnutie:

- treba byť prítomný a pripravený premietať na nedeľňajšom dopoludňajšom zhromaždení a ďalších pravidelných (ročne) zhromaždeniach (Nový rok, Aliančný
  modlitebný týždeň, Zelený štvrtok, Veľký piatok, Nanebovstúpenie, Štedrý deň, Prvý sviatok vianočný, Silvester) bez ohľadu na to, či niekto dopredu ohlási
  záujem využiť služby projekcie
- na požiadanie poskytnúť projekčné služby aj na iných pravidelných či nepravidelných zhromaždeniach či iných zborových akciách (sobáš člena zboru, rozlúčkové
  zhromaždenie (pohreb), a pod.)

## Komunikácia so slúžiacimi

Požiadavky na premietanie prichádzajú na e-mailovú adresu <technika@bjbpalisady.sk>, odkiaľ sú automaticky preposlané o. i. všetkým premietačom. Po prijatí
požiadavky potvrďte jej príjem (stačí napísať „Ďakujem, -meno-“). Elektronickú poštu si skontrolujte aj čo najneskôr pred očakávaným premietaním, lebo niekedy
prichádzajú požiadavky na poslednú chvíľu, napr. v nedeľu nadránom (t. j. treba kontrolovať v nedeľu ráno). Nezabudnite skontrolovať priečinok s nevyžiadanou
poštou – vďaka preposielaniu e-mailov cez schránku <technika@bjbpalisady.sk> GMail automaticky umiestňuje e-maily z nových adries do „spamu“.

Nedohadujte si, prosím, so slúžiacimi iné kanály, aby v prípade potreby mali ostatní členovia premietacieho tímu všetky informácie a mohli vás zastúpiť (potom
ako si
zastupovanie dohodnete).

## Domáca príprava materiálov na premietanie

Na základe prijatých podkladov vytvorte OpenSong scenár/playlist. Súbory pre premietanie v rámci nejakého zhromaždenia ukladáme do priečinka s názvom
začínajúcim dátumom vo formáte _YYYY-MM-DD_, napr. `2024-02-18` alebo `2024-04-16 vzcz`. Adresár s materiálmi uložte na zborový server – cez webový prehliadač
otvorte https://cloud.bjbpalisady.sk, prihláste sa (prihlasovacie údaje poskytne vedúci premietacieho tímu), otvorte _File Station_ a v ňom priečinok
`BJBPalisady/technika/_Projekcia/`.

## Nedeľné dopoludňajšie zhromaždenie

Premietajú sa:

- oznamy (od cca 15 min pred do 5 min pred začiatkom zhromaždenia),
- 5 min. odpočítavacie video – od 9:25:00 do začiatku zhromaždenia,
- spoločné piesne,
- chvály,
- biblické texty (úvodný, kázňový, záverečné požehnanie, a pod., nie vždy všetky, závisí od moderátora/kazateľa), po prečítaní nechať text (resp. jeho poslednú
  časť) premietnutý až kým nie je dôvod ho vypnúť (napr. zmena témy, koniec kázne, premietanie iného textu a pod.),
- rôzne na požiadanie (Powerpoint a PDF prezentácie, videá, audio, fotky a pod.).

Treba prísť aspoň 30 minút pred začiatkom, aby bol čas na všetky potrebné kroky:

### Pred začiatkom zhromaždenia

- zapnúť mobil
- zapnúť počítač
- zapnúť projektor
- nakopírovať pripravené materiály zo zbor. servera, príp. USB kľúča, do priečinka `/home/projekcia/Documents`
- spustiť oznamy (spustenie prezentácie - F5)
- spustiť OBS a overiť, či ide obraz do streamu
- spustiť Deskreen a spárovať s mobilom
- odniesť stopky a mobil na kancel, skontrolovať zapojenie nabíjačky
- dohodnúť poradie a opakovanie sloh s chválospevákmi
- príprava materiálov na premietanie
  - piesne, bibl. texty (OpenSong)
  - verš na mesiac (XnView, premietnutie obrázku - F11)
  - odpočítavacie video (OpenLP)
  - nepravidelné materiály (prezentácie a pod. (premietnutie PDF - Ctrl + Shift + P))
- ! počas odpočítavacieho videa už nič nepripravovať - ak OpenLP stratí focus, tak nezobrazuje spustené video
- 9:25:00 spustiť odpočítavacie video

Prísť dopredu je dôležité aj kvôli iných slúžiacim a technikom, aby nemali obavu, či projekcia bude, a aby nemali zbytočné starosti s hľadaním nejakej náhrady.

### Po skončení zhromaždenia

- vypnúť projektor
- vypnúť počítač
- mobil na kancli - vypnúť a odložiť do zásuvky
- stopky na kancli - vynulovať a odložiť do zásuvky
- ďiaľkový ovládač prezentácie (ak bol použitý) - vložiť doň prijímač (USB) a odložiť do zásuvky

## Iné akcie

Slúžiaci nie sú vždy disciplinovaní v ohlasovaní požiadaviek na projekciu dopredu, preto je potrebné byť proaktívny a pýtať sa (napr. pred začiatkom
zhromaždenia, pred nejakou akciou, kde je predpoklad, že budú potrebovať projekciu a sami sa neohlásili a pod.)
Treba prísť dopredu podľa potreby.

## Technické zariadenia

- Premietací počítač – desktop, Linux (openSUSE, prostredie KDE), 24 GB RAM, DVD mechanika, predlžovací USB3 kábel vyvedený na stôl
- Monitor - rozlíšenie 1366 x 768, spojenie VGA káblom
- Projektor – rozlíšenie 1024 x 768, formát 4:3, spojenie VGA káblom (po konverzii z HDMI)
- Diaľkový ovládač projektora, býva uložený na stole
- Prezentér (diaľkový ovládač prezentácií) Logitech R500, býva uložený v zásuvke stola
- Mobilný telefón na zobrazovanie premietaného obrazu na kancli, býva uložený v zásuvke stola
- Starý premietací notebook použiteľný v prípade núdze - Windows 10, býva uložený v zásuvke stola

## Práca s premietacím počítačom

### Programy

Na premietanie používame nasledovné programy:

- piesne a biblické texty – _OpenSong_
- prezentácie a iné kancelárske dokumenty – _LibreOffice_
- PDF dokumenty – _okular_, prípadne _Document Viewer_
- audio a video – _VLC media player_ a _OpenLP_ (_VLC_ na vyskúšanie videa na monitore, _OpenLP_ na premietanie videa na projektor)
- fotografie – _XnView_

Ďalšie potrebné programy:

* _OBS_ – posiela premietaný obraz do streamu
* _Deskreen_ – posiela premietaný obraz do mobilu na kancli

### Dokumenty

Všetky dokumenty súvisiace s premietaním ukladáme na jedno miesto (adresár `Documents`, plná cesta `/home/projekcia/Documents`):

* súbory pre premietanie v rámci nejakého zhromaždenia ukladáme do adresára s názvom obsahujúcim dátum vo formáte _YYYY-MM-DD_, napr. `2024-02-18`
* playlisty pre OpenSong sú v adresári `Sets`, tiež vo formáte _YYYY-MM-DD_, napr. `2024-02-18`
* piesne pre OpenSong sú v adresári `Songs`
* odpočítavacie video na spustenie 5 min pred začiatkom bohoslužieb: `uvodne-odpocitavanie-5min.mp4`
* nenechávajte dokumenty na iných miestach, napr. `Desktop` alebo `Downloads`

### Zopár rád

- LibreOffice má menšiu schopnosť korektne otvárať dokumenty a prezentácie MS Office, takže najmä pri potrebe premietať PowerPoint prezentáciu odporúčam
  - overiť spolu s tvorcom prezentácie, že sa všetky strany zobrazujú korektne
  - motivovať tvorcu prezentácie, aby nabudúce exportoval prezentáciu do PDF alebo použil formát ODP (t. j. LibreOffice)
- Prezentácie MS Office, ktoré majú nastavené automatické prechody so stránky na stránku a celé sa cyklicky opakujú (napr. oznamy), majú po otvorení v
  LibreOffice/OpenOffice automaticky vloženú 10 sekundovú pauzu medzi jednotlivými opakovaniami. Toto je nežiaduce, a teda pred spustením takejto prezentácie je
  potrebné znížiť dĺžku tejto pauzy na 0 sekúnd: Hlavné menu/Prezentácia/Nastavenie prezentácie/skupina Typ/položka automatický/nastaviť čas na 0 sekúnd.
- SMPlayer vie nastaviť prehrávanie videa alebo hudby od – do (čas) (VLC to nevie)
- XnView MP – aby zobrazil fullscreen (F11) obrázok na projektor (a nie na monitor), treba zmeniť vzájomnú polohu obrazoviek (napr. cez _arandr_) tak, aby bol
  projektor nad monitorom. Avšak prezentáciu (napr. na Silvestra) stále zobrazuje na monitore. To je asi bug sám o sebe. Takže stále treba používať XnView
  Classic

## Spolupráca s livestream tímom

Je potrebné ich informovať, ak sa zmení

- rozlíšenie premietaného obrazu,
- farba pozadia v OpenSong-u,
- alebo názov NDI zdroja v OBS.

## Spolupráca so zvukármi

Premietací počítač je spojený s zvukovým pultom audio káblom so štandardným 3,5 mm jack konektorom. Pri premietaní videa, resp. zvuku je potrebné byť dohodnutý
so zvukárom.

## Rôzne

Mimo priebehu zhromaždenia a času chvíľu pred a po udržujeme (spolu so zvukármi) galériu, ak na nej práve nikto nie je, zamknutú.

## Povinnosti vedúceho premietacieho tímu

Tvorba rozpisu služieb

- na tri mesiace
- na základe podkladov od členov tímu
- rovnomerné vyťaženie členov tímu
- aktualizácia celozborového rozpisu služieb

Starostlivosť o premietací HW

- počítač
  - inštalácia aktualizácii OS a používaného SW (po aktualizácií otestovať funkčnosť kľúčových programov (OpenSong, LibreOffice, XnView, OpenLP/VLC, OBS,
    Deskreen), príp. ponechať nainštalované aj staršie verzie) – priebežne
  - aktualizácia používaných spevníkov – priebežne
- správa spevníkov špecifických pre zbor (Oranžový Spevníček, Chvály a pod.), t. j. oprava nájdených chýb, pridávanie piesní na základe požiadaviek slúžiacich (
  napr. chválospeváci)
- výmena bateriek ovládača projektora a prezentéra
- mobil, nabíjačka

Zaučenie nových členov tímov

- oboznámiť s povinnosťami
- naučiť obsluhovať všetky potrebné zariadenia (projektor, počítač (kľúčový SW), prezentér, mobil)
- zabezpečiť kľúč od stola a galérie

Pravidelná spätná väzba

- vyhodnocovanie práce jednotlivých členov tímu a poskytnutie spätnej väzby
- 2x ročne

Komunikácia

- dohadovanie pravidiel spolupráce so zborovými zložkami pravidelne využívajúcimi služby projekcie
- údržba stránky projekcie na zborovom webe

## Ďalšie info

Projektor (Epson EB-2055) má privedený Ethernet pripojenie (kat 6A), cez ktorý by sa dalo robiť nastavenia, ovládanie a prenos statických obrazov. Má aj wifi a
je možné tak prenášať čokoľvek statického z akéhokoľvek zariadenia (telefón, tablet, notebook, ...), je potrebné nainštalovať EPSON softvér.

---

Naposledy aktualizované: 10. 11. 2025