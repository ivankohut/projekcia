# Ako posielať zoznam chválospevových piesní na projekciu

1. Vyberajte tie verzie piesní, ktoré sa nachádzajú v nejakom zo štandardných spevníkov, spevník „Chvály“ a odkazy na ostatné spevníky nájdete na webovej
   stránke https://github.com/ivankohut/chvaly (odkazy sú naspodku stránky). Vyberajte nielen podľa názvu, ale aj podľa obsahu, lebo napr. pieseň „Do tmy na
   svet“ (spevník Chvály) je v dvoch verziách – „38 Do tmy na svet“ a „166 Prišli sme Ťa vzývať“.
2. Ak sa vybraná pieseň nenachádza v žiadnom zo štandardných spevníkov, tak je potrebné poslať jej text (priamo v e-maily alebo v priloženom dokumente – DOC,
   DOCX, ODT alebo TXT).
3. Pri informovaní projekcie o vybraných piesňach uvádzajte ku každej piesni tri údaje: názov piesne, názov alebo skratku spevníka a číslo piesne, 
   napr. „Budeme slúžiť (Chvály 18)“ alebo „Boh pokoj náš - Oranžový spevníček 6“.
4. Zoznam vybraných piesní (usporiadaný podľa plánovaného poradia spievania) na chvály počas nedeľňajšieho dopoludňajšieho zhromaždenia posielajte najneskôr v
   sobotu do 12.00 hod. na e-mailovú adresu <technika@bjbpalisady.sk>, a to aj v prípade, že viete, kto z projekčného tímu má službu, nepoužívajte adresy
   jednotlivých premietačov.
5. Pred začiatkom zhromaždenia sa treba stretnúť s premietačom a informovať ho o zmenách v zozname piesní a upresniť poradie a opakovanie slôh v piesňach.

Príklady (skutočné) vhodne vytvoreného e-mailu pre projekciu:

> Ahojte,
>
> V nedeľu budeme spievať nasledovné piesne:
> 
> 1. Stíš sa (oranžový 082)
> 2. Ku komu pôjdem (chvály 088)
> 3. Aj keď ťa nevidím (chvály 004)/ Aj keby nekvitol fík (chvály 003) pripravte obe, v nedeľu ráno dáme vedieť ktorú budeme spievať
> 4. Boh pokoj náš (oranžový 006)
> 5. Skoro príde deň (oranžový 078)
>
> ...

> ahojte, tu su piesne na zajtra:
>
> 1. Pozri, Boh sám prišiel k nám - chvály 151
> 2. El-Šaddai - oranžový spevníček 017
> 3. To ja, ó Pane môj - v prílohe
> 4. Bez Ježiša, hoc by som mal všetko - spevník 174
>
> ...

Ivan Kohút, 11. 3. 2025